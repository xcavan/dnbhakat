---
authorNo: "DNBhakat" 
title: "ড০ দ্বিজেন্দ্ৰ নাথ ভকত"
date: 2019-01-09T10:27:39+05:30
role: "লেখক"
aboutTheAuthor: "মহাপুৰুষ শ্ৰীমন্ত শংকৰদেৱৰ সংস্কৃত ভাষাত বিৰচিত 'ভক্তিৰত্নাকৰ' গ্রন্থ খনৰ সাৰ স্বৰূপ 'ভক্তি ৰত্নাকৰ সাৰ' ।" 
home: true
draft: false
---

ড০ দ্বিজেন্দ্ৰ নাথ ভকত (জন্ম ইং ১৯৫৪ চনৰ ২ ফেব্ৰুৱাৰী) এজন অসমীয়া, ৰাজবংশী আৰু বাংলা ভাষাৰ লেখক, কবি আৰু সাহিত্য-সমালোচক । তেওঁৰ সাহিত্য ৰচনাৰ বলিষ্ট ব্যাপ্তি ঘটিছে বিশেষকৈ দুটা দিশত - (১) শঙ্কৰী বা বৈষ্ণৱ সাহিত্য-সংস্কৃতিৰ চৰ্চা আৰু (২) ৰাজবংশী ভাষা-সাহিত্যৰ-সংস্কৃতিৰ চৰ্চা ।


তেওঁ দীৰ্ঘদিন পশ্চিম অসমৰ এখন আগশাৰীৰ মহাবিদ্যালয় গোলকগঞ্জ চিলাৰায় মহাবিদ্যালয়ত অধ্যাপনা কৰে | গুৱাহাটী বিশ্ববিদ্যালয়ৰ আধুনিক ভাৰতীয় ভাষা আৰু সাহিত্য অধ্যয়ন বিভাগত গৰেষণাৰ তত্বাৱধায়ক হিচাপে কাম কৰে | বিভিন্ন সভা-সমিতি, অনুষ্ঠান-প্ৰতিষ্ঠানৰ সৈতে অঙ্গাঙ্গী ভাবে জড়িত হৈ কাম কৰাৰ অভিজ্ঞতাও  ড০ ভকতৰ আছে |  তেওঁ কোচ-ৰাজবংশী সাহিত্য সভাৰ সাম্প্ৰতিক সভাপতি ।


শঙ্কৰী সাহিত্যত তেওঁৰ উল্লেখনীয় গ্রন্থ হ'ল "শ্ৰীশ্ৰী শঙ্কৰদেৱ বিৰচিত বৰগীত" আৰু "শ্ৰী শ্ৰী শঙ্কৰদেৱ-মাধৱদেৱ বিৰচিত বৰগীত" । ২০০৯ চনত তেওঁৰ অপ্ৰকাশিত গৱেষণা গ্ৰন্থ, "The Assamese Vaishnavite Satras of North Bengal and Goalpara" ৰ বাবে ড০ ভকতে আউনি-আটি সত্ৰ,মাজুলী, যোৰহাট, অসমৰ পৰা 'শ্ৰীমস্ত শংকৰদেৱ গৱেষণা বঁটা' লাভ কৰে ।

ড০ দ্বিজেন্দ্ৰ নাথ ভকতে ৰাজবংশী ভাষাক বিশ্বদৰবাৰত প্রতিষ্ঠা কৰিবলৈ অহৰহ প্ৰচেষ্টাত নিম্ন। তেওঁ "ৰাজবংশী ভাষা-সাহিত্যৰ পৰিচয়", "অসমৰ কোচ ৰাজবংশী জনজাতি", "ৰাজবংশী ভাষা প্ৰসঙ্গ", "Rajbangshi Language (History and Grammar)" আদি গ্ৰন্থত আধুনিক ভাষা বিজ্ঞানৰ তত্বৰ আলমত ভাষাটোৰ ধ্বনিতাত্বিক, ৰূপতাত্বিক, বাক্য়তাত্ত্বিক, অৰ্থতাত্ত্ৱিক আদি দিশসমূহৰ বিষয়ে তন্ন তন্নকৈ আলোচনা আগবঢ়াইছে। 




